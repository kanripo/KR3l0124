# -*- mode: mandoku-view; -*-
#+TITLE: 述異記
#+DATE: 2015-08-24 23:41:47.501168
#+PROPERTY: ID KR3l0124
#+PROPERTY: BASEEDITION WYG    
#+PROPERTY: JUAN 提要
<pb:KR3l0124_WYG_000-1a>¶
欽定四庫全書　　　　　子部十二¶
述異記　　　　　　　　　小說家𩔖三(瑣記之屬/)¶
　提要¶
　　　　(臣/)等謹案述異記二卷舊本題梁任昉撰¶
　　　　昉字彦升樂安人仕梁朝官至新安太守事¶
　　　　迹具梁書本傳此書宋志始著錄卷數與今¶
　　　　本相符晁公武讀書志曰昉家藏書三萬卷¶
　　　　天監中採輯先世之事纂新述異皆時所未¶
<pb:KR3l0124_WYG_000-1b>¶
　　　　聞將以資後來屬文之用亦博物志之意唐¶
　　　　志以為祖冲之所作誤也案隋志先有祖冲¶
　　　　之述異記十卷唐志葢沿其舊文以為别自¶
　　　　一書則可以為誤題祖冲之則史不誤而公¶
　　　　武反誤矣其書文頗冗雜大抵剽剟諸小説¶
　　　　而成如開卷盤古氏一條即採徐整三五厯¶
　　　　記其餘精衛諸條則採山海經園客諸條則¶
　　　　採列仙傳龜厯諸條則採拾遺記老桑諸條¶
<pb:KR3l0124_WYG_000-2a>¶
　　　　則採異苑以及防風氏蚩尤夜郎王之𩔖皆¶
　　　　非僻事不得云世所未聞其武陵源一條則¶
　　　　襲陶濳所記而於桃外増李移其地於呉中¶
　　　　周禮孤竹之管空桑之琴瑟二條則附㑹竹¶
　　　　生東海空桑生大野山尤為拙文陋識考昉¶
　　　　本傳稱著雜傳二百四十七卷地志二百五¶
　　　　十二卷文章三十三卷不及此書且昉卒於¶
　　　　梁武帝時而下卷地生毛一條云北齊武成¶
<pb:KR3l0124_WYG_000-2b>¶
　　　　河清年中案河清元年壬午當陳天嘉三年¶
　　　　周保定二年後梁蕭巋天保元年距昉之卒¶
　　　　久矣昉安得而記之其為後人依托葢無疑¶
　　　　義姚寛西溪叢語謂潘岳閒居賦房陵朱仲¶
　　　　之李句李善注朱仲未詳此書中乃有其事¶
　　　　摭以𥙷善注之逸今考李善閒居賦註此句¶
　　　　下引荆州記曰房陵縣有朱仲者家有縹李¶
　　　　代所希有並無未詳之語寛偶讀誤本不知¶
<pb:KR3l0124_WYG_000-3a>¶
　　　　此書之剽文選注反謂選注未見此書舛誤¶
　　　　甚矣考太平廣記所引述異記皆與此本相¶
　　　　同則其偽在宋以前其中桃都天鷄事温庭¶
　　　　筠鷄鳴埭歌用之燕王為郭隗築臺事白居¶
　　　　易六帖引之則其書似出中唐前蛇珠龍珠¶
　　　　之諺乃剽竊灌畦暇語則其書又似出中唐¶
　　　　後或後人雜採𩔖書所引述異記益以他書¶
　　　　雜説足成卷帖亦如世所傳張華博物志歟¶
<pb:KR3l0124_WYG_000-3b>¶
　　　　乾隆四十二年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
